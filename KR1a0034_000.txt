# -*- mode: mandoku-view; -*-
#+TITLE: 周易義海撮要
#+DATE: 2015-08-24 21:54:38.153952
#+PROPERTY: ID KR1a0034
#+PROPERTY: BASEEDITION WYG    
#+PROPERTY: JUAN 提要
<pb:KR1a0034_WYG_000-1a>¶
欽定四庫全書　　　　經部一¶
　周易義海撮要　　　　易𩔖¶
　　提要¶
　　　　臣等謹案周易義海撮要十二卷宋李衡撰¶
　　　　衡字彦平江都人乾道中官秘閣修撰尋除¶
　　　　御史改起居郎事跡具宋史本傳先是熙寧¶
　　　　間蜀人房審權病談易諸家或泥隂陽或拘¶
　　　　象數乃斥去襍學異説摘取専明人事者百¶
<pb:KR1a0034_WYG_000-1b>¶
　　　　家上起鄭元下迄王安石編為一集仍以孔¶
　　　　頴逹正義冠之其有異同疑似則各加評議¶
　　　　附之篇末名曰周易義海共一百卷衡因其¶
　　　　義意重複文詞冗瑣刪削釐定以為此書故¶
　　　　名曰撮要其程頤蘇軾朱震三家之説則原¶
　　　　本未收衡所續入第十二卷襍論亦衡所補¶
　　　　綴故婺州教授周汝能樓鍔跋稱卷計以百¶
　　　　今十有一葢耑指所刪房本也書録解題作¶
<pb:KR1a0034_WYG_000-2a>¶
　　　十卷又傳寫之誤矣是書成於紹興三十年¶
　　　至乾道六年衡以御史守婺州始鋟于木自¶
　　　唐以来唯李鼎祚周易集解合漢後三十五¶
　　　家之説畧稱該偹繼之者審權義海而已然¶
　　　考宋史藝文志但有衡書而無審權書陳振¶
　　　孫書録解題亦惟載殘本四卷豈卷帙重大¶
　　　當時即已散佚抑衝書出而審權書遂廢歟¶
　　　然則採擷精華使古書不沒于後世衡亦可¶
<pb:KR1a0034_WYG_000-2b>¶
　　　謂有功矣乾隆四十三年七月恭校上¶
　　　　　　總纂官(臣/)紀昀(臣/)陸錫熊(臣/)孫士毅¶
　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR1a0034_WYG_000-3a>¶
周易義海撮要原序¶
易義海熙寧間蜀人房審權所編房謂自漢至今專門¶
學不啻千百家或泥隂陽或拘象數或推之於互體或¶
失之於虚无今於千百家内斥去雜學異説摘取專明¶
人事羽翼吾道者僅百家編為一集仍以正義冠之端¶
首釐為百卷目之曰周易義海或諸家説有同異理相¶
疑惑者復援父師之訓朋友之論輙加評議附之篇末¶
衡得是書而讀之其間尚有意義重疊文詞冗𤨏者載¶
<pb:KR1a0034_WYG_000-3b>¶
加刪削而益之以伊川東坡漢上之説庶學者便於觀¶
覽云紹興庚辰十一月辛已江都李衡彦平遂安雙清¶
堂書¶
